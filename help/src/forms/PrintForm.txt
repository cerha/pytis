# -*- coding: utf-8; mode: structured-text -*-
# Copyright (c) 2006, 2017 Brailcom, o.p.s.
# This is part of the Pytis User Manual.
# See the file pytis.cs.txt for copying conditions.

= Tisková sestava =

Zobrazuje data naformátovaná a připravená pro tisk.  Nelze zde vkládat, mazat,
ani opravovat.  Slouží výhradně jako náhled před tiskem.  Nad každým řádkovým
formulářem, případně duálním formulářem lze vyvolat tiskovou sestavu pomocí
klávesové zkratky =Ctrl-x p= nebo z tiskového menu.  Tiskové menu vyvoláme
pomocí tlačítka vpravo na liště titulku každého formuláře, který tisk umožňuje.

V menu je vidět seznam všech zadefinovaných tiskových sestav nad daným
náhledem.  Většina náhledů nemá explicitně předefinovanou tiskovou sestavu,
proto se použije implicitní sestava, která se pokusí zobrazovaný formulář
připravit pro tisk.

*POZOR*: Pro dlouhé řádky může dojít u implicitní tiskové sestavy
k nekorektnímu zobrazení tisknutých dat.  Proto je nutné v těchto případech
předefinovat tiskovou sestavu ve spolupráci s vývojáři.  Také pokud jsou na
tiskovou sestavu kladeny jakékoliv další nároky, které nesplňuje implicitní
sestava, bude třeba sestavu předefinovat.

Ve vytvořené tiskové sestavě je možné listovat po jednotlivých stránkách,
případně zvětšovat a zmenšovat náhled, atd.
