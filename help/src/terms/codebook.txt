# -*- coding: utf-8; mode: structured-text -*-
# Copyright (c) 2019 Tomáš Cerha <t.cerha@gmail.com>
# Copyright (c) 2006, 2012 OUI Technology Ltd.
# This is part of the Pytis User Manual.
# See the file pytis.cs.txt for copying conditions.

= Číselník =

Číselník je v podstatě množina hodnot.  Bývá používán zejména k integritnímu
omezení platných hodnot datové položky.  

Číselník je nejčastěji realizován samostatnou datovou tabulkou.  Ta má
například v jednom sloupečku vlastní přípustné hodnoty a v druhém sloupečku
popisky (vlastní hodnoty bývají často kódy, které bez popisků nemusí být
srozumitelné).  Odtud také pochází označení „číselník“.  Je to v podstatě
seznam číselných kódů a jim přiřazených významů.  Dnes však již kódy často
nebývají číselné.  Typickým příkladem je číselník zemí, který jednotlivým
dvoupísmenným zkratkám (např. „CZ“, „GB“, „DE“...) přiřazuje názvy států.
Výhodou použití takových kódů je jejich stručnost a jednoznačnost.  Referenční
integrita potom zajišťuje, že není možné vyplnit kód země, který neexistuje.

 * /Pozor:/ Je třeba rozlišovat mezi pojmy „číselník“ a „číselníkový
   formulář“.  Více viz [help:pytis/CodebookForm].

/Poznámka:/ V systému Pytis muže být v podstatě libovolný datový náhled použit
ve formě číselníku.


