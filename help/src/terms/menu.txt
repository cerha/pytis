# -*- coding: utf-8; mode: structured-text -*-
# Copyright (c) 2019 Tomáš Cerha <t.cerha@gmail.com>
# Copyright (c) 2006, 2012, 2017 OUI Technology Ltd.
# This is part of the Pytis User Manual.
# See the file pytis.cs.txt for copying conditions.

= Menu =

V Pytis aplikaci se vyskytují dva druhy menu:

  * /Hlavní menu aplikace/ je  pruh nabídek na horním okraji hlavního
    aplikačního okna.

  * /Kontextové menu/ je definováno pouze pro určité prvky uživatelského
    rozhraní, kde to má smysl.  Typicky je to například
    [help:pytis/context-menu kontextové menu buňky] řádkového formuláře, nebo
    kontextové menu sloupce.

Přístup do hlavního menu aplikace je možný kromě myši také pomocí klávesnice.
Pokud název menu obsahuje podtržené písmeno, slouží toto písmeno v kombinaci s
klávesou Alt k rozbalení daného menu.  Například menu „Okna“ má podtržené
písmeno „a“, takže klávesovou zkratkou „Alt-a“ otevřeme menu oken.  

Dalším možným způsobem otevření hlavního menu je použít funkční klávesu =F10=.
Ta otevře první menu v pořadí.  Na jiná menu se potom lze přesunout pomocí
šipek vpravo a vlevo.

Pokud jme vyvolali určité menu, můžeme se dále pohybovat po jeho položkách
pomocí šipek.  Pokud však položka také obsahuje podtržený znak, můžeme položku
opět rovnou vyvolat stiskem příslušné klávesy.

Klávesová zkratka Ctrl-m potom slouží obecně k rozbalení /kontextového menu/
aktivního prvku uživatelského rozhraní (pokud se k tomuto prvku nějaké
kontextové menu váže).  Druhým možným způsobem vyvolání kontextového menu je
pravé tlačítko myši.


== Aktivní a neaktivní položky ==
  
Pokud příkaz, který je danou položkou vyvolán, není momentálně k dispozici, je
položka menu zašedlá a nelze ji vyvolat.  To může nastat z několika důvodů:

  * Příkaz v daném kontextu nemá smysl.  Například není možné vyvolat mazání
    řádku, pokud není otevřen žádný formulář, ve kterém bychom mohli záznam
    smazat.

  * Pro vykonání příkazu nejsou splněny nějaké další podmínky.  Například
    nebude možné splatit fakturu, která již byla jednou splacena apod.

  * K vykonání příkazu přihlášený uživatel nemá dostatečná přístupová práva.


== Zobrazení klávesových zkratek ==

Po pravé straně menu je ke každé položce vypsána také odpovídající klávesová
zkratka, pokud existuje.  Takto si můžete klávesové zkratky snadno zapamatovat
a příště již vyvolat příkaz přímo z klávesnice bez nutnosti použít menu.

Více o klávesových zkratkách viz kapitola [help:pytis/shortcuts].
