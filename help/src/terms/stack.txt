# -*- coding: utf-8; mode: structured-text -*-
# Copyright (c) 2006, 2012 Brailcom, o.p.s.
# This is part of the Pytis User Manual.
# See the file pytis.cs.txt for copying conditions.

= Zásobník oken =

Okna formulářů, která si uživatel postupně otevírá, se řadí do tzv. „zásobníku
oken“.  Menu „Okna“ slouží k ovládání tohoto zásobníku.  Jednotlivé položky
odpovídají aktuálně otevřeným formulářům.  Z tohoto menu můžeme libovolné okno
vyzvednout do popředí a dále s ním pracovat.

Pro rychlejší přístup do menu oken můžeme využít klávesovou zkratku =Alt-a=.  V
rámci menu potom vybereme okno buďto šipkami nebo stiskem příslušné číslice
(položky jsou očíslovány).  Více také viz [help:pytis/shortcuts].

Mezi otevřenými okny se můžeme také pohybovat pomocí kláves Ctrl-šipka nahoru
nebo Ctrl-šipka dolů.  Tím se cyklicky posouváme v zásobníku oken jedním nebo
druhým směrem v přirozeném pořadí oken (tak, jak byla otevřena).

Další praktickou možností pro přepínání mezi otevřenými okny je klávesová
zkratka Ctrl-w, která vyzvedne okno, které bylo aktivní jako poslední (předtím,
než jsme vyzvedli nebo otevřeli současné okno).  Takto se lze jednoduše
cyklicky přepínat mezi dvěma posledními okny.
