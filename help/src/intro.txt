# -*- coding: utf-8; mode: structured-text -*-
# Copyright (c) 2006, 2007 Brailcom, o.p.s.
# This is part of the Pytis User Manual.
# See the file pytis.cs.txt for copying conditions.

= Co je Pytis? =

Pytis je univerzální systém pro tvorbu informačních systémů.  Informačním
systémem může být libovolná aplikace, která pracuje s daty, nejčastěji
uloženými v relační databázi.

Pytis odděluje dvě základní části informačního systému:

  * Definice dat, jejich vazeb a vlastností.

  * Realizace uživatelského rozhraní umožňujícího pohodlnou práci uživatele s
    těmito daty.

Definice dat je úkolem tvůrce informačního systému.  Systém Pytis potom již na
základě definice dat a jejich vazeb vytváří uživatelské rozhraní automaticky.

Základní funkce uživatelského rozhraní jsou:
	 
  * Prezentace dat v podobě formulářů umožňujících zobrazení náhledů, filtraci,
    řazení, vyhledávání atd.

  * Manipulace s daty, jako např. editace, mázání či vkládání nových záznamů.

  * Správa přístupových práv uživatelů k těmto datům a jednotlivým operacím s
    nimi.

Výhodou tohoto odděleného přístupu je nejen to, že se tvůrce aplikace nemusí
uživatelským rozhraním zabývat a může se soustředit především na kvalitní
datovou reprezentaci implementovaného problému, ale především konzistence
výsledného uživatelského rozhraní.

Tento manuál se zabývá právě popisem uživatelského rozhraní Pytisu, tedy
vlastnostmi, které jsou nezávislé na konkrétním informačním systému a datech,
se kterými uživatel pracuje.  Všechny dále popisované vlastnosti jsou společné
pro všechny aplikace postavené nad systémem Pytis.
