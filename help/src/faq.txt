# -*- coding: utf-8; mode: structured-text -*-

= Často kaldené dotazy =

@TOC@


== Jak mohu s aplikací pracovat efektivněji? ==

Pokud chcete pracovat s aplikacemi systému Pytis opravdu efektivně a strávit
tak nad obrazovkou počítače co nejméně času, můžete využít následujících
několika rad:

 * Naučte se ovládat aplikaci pomocí klávesnice.  Přestože uživatelské rozhraní
   umožňuje veškeré akce provádět pomocí myši, není dobré u tohoto způsobu
   ovládání skončit.  Myš je vhodná, pokud se s aplikací seznamujete, ale
   zkušený uživatel by měl využívat především klávesnice.  Více informací
   naleznete v kapitole [help:pytis/shortcuts].

 * Maximum informací lze nejrychleji vytěžit z řádkových formulářů.  Seznamte
   se s následujícími funkcemi: [help:pytis/sorting], [help:pytis/grouping],
   [help:pytis/jumping], [help:pytis/searching],
   [help:pytis/searching-incremental] a [help:pytis/filtering].

 * Používejte hledání záznamu v kombinaci s funkcí nasávání políčka.

 * Řádek na spodním okraji okna (tzv. stavová řádka) může obsahovat odpovědi na
   některé Vaše otázky.


== Co dělat v případě zhroucení aplikace? ==

Pokud dojde k chybě programu, vyskočí okno s chybovým hlášením, obsahující
podrobné informace, díky kterým mohou vývojáři chybu lokalizovat a odstranit.

Chybový dialog má ve spodní části tři tlačítka:

 * Ignoruj
 * Odešli hlášení o chybě
 * Uzavři aplikaci

Pokud použijete tlačítko „Odešli hlášení o chybě“, bude otevřeno okno, do
kterého zadáte /svou/ e-mailovou adresu (nikoli adresu administrátora, ta už je
v systému pevně zadaná).  Tím vývojáři uvidí kdo chybové hlášení zasílá a mohou
případně odpovědět.  

Pokud chybu jednou odešlete a podaří se vám stejnou chybu (způsobenou ve
stejném místě programu se stejnými příznaky a stejným popisem), není nutné
chybové hlášení odesílat znova.  Musíte si ovšem být jisti, že jde opravdu o
totožnou chybu.  Potom můžete zkusit chybu ignorovat.  To se však někdy nemusí
povést, protože chyba mohla příliš narušit stav aplikace.  Potom nezbyde, než
aplikaci uzavřít a spustit ji znovu.

Ve výjimečných případech se může stát, že se aplikace zcela zhroutí bez
zobrazení chybového dialogu.  V takovém případě je nutné zaslat zprávu na
adresu bugs@ebas.cz ručně (s použitím běžného poštovního programu).  Ve zprávě
se pokuste co nejpřesněji popsat jak ke zhroucení došlo.  Také se pokuste
aplikaci spustit znovu a chybu zreprodukovat.  Pokud se podaří jednoznačně
určit postup, při kterém se aplikace hroutí, je pravděpodobné, že chybu bude
možné odhalit a opravit.

