# -*- coding: utf-8; mode: structured-text -*-
# Copyright (c) 2006, 2012 Brailcom, o.p.s.
# This is part of the Pytis User Manual.
# See the file pytis.cs.txt for copying conditions.

= Inkrementální vyhledávání =

Funkce „Inkrementální hledání“ se spouští pomocí klávesové zkratky *Ctrl-F3*.
Před vyvoláním přesuneme kurzor na sloupec (buňku ve sloupci), v kterém chceme
hodnotu vyhledávat.  Je vhodné záznamy nejprve [help:pytis/sorting setřídit]
podle tohoto sloupce.  Po vyvolání funkce inkrementálního vyhledávání se objeví
vlevo nahoře nad prvním sloupcem editační buňka, do které je možné postupně
zadávat znaky hledaného řetězce.  Po každém zadaní dalšího znaku funkce posouvá
kurzor na první záznam, který vyhovuje zadané podmínce.  Do vyhledávacího
řetězce je možné zadat hvězdičku, která slouží jako zástupní znak pro jeden
nebo více znaků hledaného řetězce.

 * /POZOR:/ Po přesunu kurzoru na hledaný záznam je /NUTNÉ/ potvrdit zadanou
   podmínku klávesou *ENTER*!  V opačném případe se fokus vrátí na původní
   pozici před spuštěním inkrementálního vyhledávání.  Funkci je kdykoliv možné
   ukončit klávesou *Escape*.
 
Opět je možné, tak jako u klasického hledání, pohybovat se na další (*Ctrl-r*)
nebo předchozí (*Ctrl-s*) záznamy, které odpovídají zadané podmínce.

Po zadaní špatného znaku do podmínky není nutné ukončovat funkci -- stačí znak
smazat (klávesou *Backspace*) a pokračovat.

Někdy si uživatel pamatuje jenom část hledaného záznamu (např. druhé slovo z
tříslovního názvu firmy).  V takovém případě je potřebné použít inkrementální
hledání části řetězce.  Klávesová zkratka je *Ctrl-u Ctrl-F3*.

