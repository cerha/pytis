# -*- coding: utf-8; mode: structured-text -*-
# Copyright (c) 2011 Brailcom, o.p.s.
# This is part of the Pytis User Manual.
# See the file pytis.cs.txt for copying conditions.

= Profily formulářů =

Panel nástrojů obsahuje ovládací prvek pro přepínání a správu tzv. „profilů“.
Profil je souhrn parametrů zobrazení formuláře uložených pod určitým názvem.
Nad týmiž daty v témže formuláři tak lze vytvářet různé náhledy.

Obsah: @TOC@

== Co je profil? ==

Jak již bylo řečeno v úvodu, profil je souhrn parametrů zobrazení formuláře
uložených pod určitým názvem.

Těmito parametry konkrétně jsou:
 * Filtrační podmínka
 * Řazení záznamů
 * Zobrazené sloupce
 * Šířky sloupců
 * Vizuální seskupování
 * Stav sbalení/rozbalení stromového formuláře
 * Zobrazené agregační funkce

Profil je tedy pojmenovaná kombinace všech těchto parametrů.  Díky tomu, že
profily lze ukládat a mezi uloženými profily se snadno přepínat, může uživatel
velmi efektivně přecházet mezi různými náhledy na data.  

  Předdefinované profily 
  Uživatelské profily

== Přepínání profilů ==

Panel nástrojů obsahuje ovládací prvek pro snadné přepínání mezi existujícími
profily.  Rozbalovací menu zobrazí seznam známých profilů

== Správa profilů ==

Ovládací prvek přepínání profilů v panelu nástrojů umožňuje kromě přepínání
také správu profilů.  Profily je možné vytvářet, aktualizovat, mazat a
přejmenovávat.  Také je možné se vrátit k dříve uloženému nastavení, nebo
zahodit veškeré uživatelské přizpůsobení profilu (u profilů definovaných ve
specifikaci).

Správu lze provádět skrze kontextové menu, které vyvoláme stiskem pravého
tlačítka myši na ovládacím prvku v panelu nástrojů.  Všechny příkazy tohoto
menu se vždy vztahují k právě vybranému profilu.


== Indikace změny profilu ==

Kdykoliv uživatel ve formuláři provede změnu zobrazení takovou, že aktuální
parametry neodpovídají dříve uloženým parametrům aktuálního profilu, bude název
profilu v ovládacím prvku přepínání profilů v nástrojové liště zvýrazněn
červenou barvou.  Uživatel tak dostává informaci o tom, že aktuální parametry
formuláře již neodpovídají uloženému stavu a uživatel musí změny buďto uložit,
nebo o ně při opuštění formuláře přijde.  Zároveň má uživatel možnost aktuální
změny zahodit a navrátit se k dříve uloženému stavu pomocí příkazu „Vrátit
poslední uložené nastavení“ v menu správy profilů (viz výše).
