# -*- coding: utf-8; mode: structured-text -*-
# Copyright (c) 2011 Brailcom, o.p.s.
# This is part of the Pytis User Manual.
# See the file pytis.cs.txt for copying conditions.

= Profily formulářů =

Profil je možné formulovat jako uživatelské nastavení zobrazení formulářů pro zúžení výběru, řazení, případně skrytí nebo zobrazení hodnot s možností následného uložení a další možností úprav. Uživatel Profily vytváří zejména k rychlému zobrazení výsledků, aniž by nastavení musel definovat vždy při otevření formuláře.

Obsah: @TOC@

== Co je profil? ==

Jak již bylo řečeno v úvodu, profil je souhrn parametrů zobrazení formuláře
uložených pod určitým názvem.

Těmito parametry konkrétně jsou:
 * Filtrační podmínka
 * Řazení záznamů
 * Zobrazené sloupce
 * Šířky sloupců
 * Vizuální seskupování
 * Stav sbalení/rozbalení stromového formuláře
 * Zobrazené agregační funkce

Profil je tedy pojmenovaná kombinace všech těchto parametrů.  Díky tomu, že
profily lze ukládat a mezi uloženými profily se snadno přepínat, může uživatel
velmi efektivně přecházet mezi různými náhledy na data.  

  Předdefinované profily 
  Uživatelské profily

== Přepínání profilů ==

Panel nástrojů obsahuje ovládací prvek pro snadné přepínání mezi existujícími
profily.  Rozbalovací menu zobrazí seznam známých profilů

== Správa profilů ==

Ovládací prvek přepínání profilů v panelu nástrojů umožňuje kromě přepínání
také správu profilů.  Profily je možné vytvářet, aktualizovat, mazat a
přejmenovávat.  Také je možné se vrátit k dříve uloženému nastavení, nebo
zahodit veškeré uživatelské přizpůsobení profilu (u profilů definovaných ve
specifikaci).

Správu profilů provádíme kliknutím pravého tlačítka myši na horní roletové menu se seznamem profilů. Zde má uživatel na výběr možnosti „/Uložit/" nebo „/Uložit jako nový/", "smazat", přejmenovat a "použít automaticky při otevření formuláře".

/Uložit /znamená přepsat stávající (momentálně nastavený) Profil právě nadefinovaným. Bohužel, pokud uživatel omylem klikne na tuto nabídku, ale záměrem bylo uložit zcela nový Profil, předchozí nastavení již nelze vrátit a původní uložený Profil je trvale přepsán. „/Vrátit poslední uložené nastavení/" je možné pouze tehdy, dokud aktuální nastavení Profilu ještě nebylo uloženo.

Nabídka /Uložit jako nový/ umožní vytvoření a pojmenování nového Profilu pod vlastním názvem, který uživateli při příštím použití naznačí, jak daný formulářový výstup bude vypadat.

Je možné editovat, ukládat a přepsat i Systémový Profil, pokud si jej uživatel přizpůsobí k obrazu svému. U tohoto Profilu má však vždy možnost /„Vrátit výchozí nastavení aplikace" /, tedy tohoto systémového Profilu.

Kontextová nabídka „/Přejmenovat/" umožňuje změnit název *pouze* uživatelsky definovaného Profilu, nikoli systémového.

Poslední možností úprav je nabídka „/Smazat/". Stejně jako u přejmenování systém dovoluje mazat pouze uživatelské Profily a to tak, že si uživatel nastaví Profil, který chce smazat a pravým tlačítkem myši tuto volbu zadá.


== Indikace změny profilu ==

Kdykoliv uživatel ve formuláři provede změnu zobrazení takovou, že aktuální
parametry neodpovídají dříve uloženým parametrům aktuálního profilu, bude název
profilu v ovládacím prvku přepínání profilů v nástrojové liště zvýrazněn
červenou barvou.  Uživatel tak dostává informaci o tom, že aktuální parametry
formuláře již neodpovídají uloženému stavu a uživatel musí změny buďto uložit,
nebo o ně při opuštění formuláře přijde.  Zároveň má uživatel možnost aktuální
změny zahodit a navrátit se k dříve uloženému stavu pomocí příkazu „Vrátit
poslední uložené nastavení“ v menu správy profilů (viz výše).
