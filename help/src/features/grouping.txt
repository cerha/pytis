# -*- coding: utf-8; mode: structured-text -*-
# Copyright (c) 2019 Tomáš Cerha <t.cerha@gmail.com>
# Copyright (c) 2006 OUI Technology Ltd.
# This is part of the Pytis User Manual.
# See the file pytis.cs.txt for copying conditions.

= Seskupování =

Funkce slouží k vizuálnímu seskupení záznamů podle hodnot vybraného sloupce.
Vizuálního efektu seskupení je dosaženo střídavým podbarvením pozadí řádků.
Podbarvení se mění vždy při změně hodnoty v sloupci, podle kterého seskupujeme,
takže řádky se stejnou hodnotou mají vždy stejné podbarvení.  Aby takové
seskupování mělo smysl, musí být řádky podle seskupovacího sloupce také
seřazeny.  Proto je možné seskupení provést jen podle sloupců, nad kterými je
momentálně zapnuto řazení.

/Příklad:/ 

Mějme náhled číselníku zemí s následujícími sloupci: 
 * kód země
 * název země
 * kontinent

Použijeme řazení záznamů podle sloupce kontinent a dodatečné řazení podle
kódu.  Máme tak země ze stejných kontinentů vždy pohromadě a až v rámci
kontinentu jsou seřazeny abecedně.  Zde použijeme seskupování podle prvního
třídícího sloupce (kontinent).  Náhled začíná zeměmi prvního kontinentu.
Všechny jsou podbarveny stejnou barvou.  Jakmile však nastane ve sloupci
kontinent změna (následují země z druhého kontinentu), změní se i podbarvení
záznamů.  To se mění cyklicky při každé změně kontinentu.  Vizuální dojem je
potom takový, že země ze stejného kontinentu tvoří skupiny se stejným
podbarvením a je tedy snadnější rozpoznat, které země k sobě patří.
