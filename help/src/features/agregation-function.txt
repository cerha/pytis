# -*- coding: utf-8; mode: structured-text -*-
# Copyright (c) 2011, 2017 Brailcom, o.p.s.
# This is part of the Pytis User Manual.
# See the file pytis.cs.txt for copying conditions.

= Agregační funkce =

Agregační funkce lze použít pro seskupení vybraných řádků formuláře podle zadaného sloupce/ů za použití pěti funkcí: Součet, Průměr, Minimum a Maximum a Počet. Agregaci si lze také představit jako shluknutí několika řádků do jednoho. Sestavování je podobné kontingenčním tabulkám v Excelu.

Obsah: @TOC@

== Popis agregačních funkcí ==

=== Součet ===

Součet (nebo Suma) udává celkový součet hodnot daného sloupce v rámci seskupených záznamů.  Tato funkce nebere v úvahu záznamy, které neobsahují žádnou hodnotu a sčítat je možné pouze číselná data.

=== Průměr ===

Tato funkce vypočítá aritmetický průměr z vybraných hodnot zadaného sloupce (nebo-li součet hodnot dělený jejich počtem). Hotnotu můžeme počítat pouze z číselných dat stejně jako u funkce Součet.

=== Minimum ===

Touto funkcí lze určit nejmenší hodnotu ve sloupci ze seskupených záznamů.  Lze ji použít jak na číselné tak textové hodnoty. V případě textových hodnot se určuje dle prvního písmena abecedy, přičemž buňky, které neobsahují žádnou hodnotu, se ignorují.

=== Maximum ===

Oproti Minimu touto funkcí určujeme nejvyšší hodnotu zadaného sloupce. U textových dat vypíše poslední hodnotu v abecedě.

=== Počet ===

Pokud potřebujeme získat počet jedinečných výskytů hodnoty v určitém sloupci, lze pro to využít funkci Počet. Je možné ji použít na všechny typy dat.
