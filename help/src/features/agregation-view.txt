# -*- coding: utf-8; mode: structured-text -*-
# Copyright (c) 2011 Brailcom, o.p.s.
# This is part of the Pytis User Manual.
# See the file pytis.cs.txt for copying conditions.

= Agregované náhledy =

Agregovaný náhled je jiná forma pohledu na data, zjednodušeně řečeno si můžete definovat, podle kterého sloupce chcete data seskupit a následně sečíst, zprůměrovat či ukázat minimum/maximum a počet.

Obsah: @TOC@

== Volby parametrů pro agregování ==

Pro zobrazení agregačního náhledu je třeba definovat jeden nebo více
seskupovacích sloupců a jednu nebo více agregačních funkcí (součet, počet,
minimum, maximum, průměr) nad jedním nebo více sloupci původního náhledu.
Ve výsledném náhledu pak bude pro každou hodnotu seskupovacího sloupce
(resp. pro každou kombinaci hodnot seskupovacích sloupců) jeden řádek
a tento řádek bude obsahovat výsledky definovaných agregačních operací.

== Vyvolání agregační náhledu ==

Agregační náhled se vyvolá z toolbaru pomocí kliku na ikonu f(x) a výběru
příkazu "Zobrazit agregovaný náhled".

//

# obrázek "zobrazit agregovaný náhled
[/img/imgwiki/clanky/id531/obr3.png]

//

Uživateli je následně zobrazen dialog s přehledem všech sloupců daného náhledu
a možnosti zaškrtnou, podle kterého sloupce (sloupců) se mají data seskupit a
pro které sloupce se mají vypočítat požadované agregace.

//

# obrázek "výběru parametrů
[/img/imgwiki/clanky/id531/obr4.png]

//

Po potvrzení by se měl objevit agregovaný náhled.  Samotný agregovaný náhled má
podobu duálního formuláře, kde v horní části jsou vlastní agregovaná data a v
dolní části se pak ukazuje formulář s původními daty filtrovaný podle hodnot
seskupovacího sloupce (sloupců) v horním (agregovaném formuláři).

//

# obrázek agregovaného formuláře
[/img/imgwiki/clanky/id531/obr5.png]

//

== Opuštění agregačního náhledu ==

Agregační náhled je umístěn na zásobníku oken jako jakýkoli jiný náhled.  Je
tedy možno přepnout se do jiného okna, aniž by byl náhled zavřen, a je možno se
tak k němu následně vrátit. Pokud chceme náhled definitivně uzavřít, uzavřeme
ho stejným způsobem jako jakýkoli jiný náhled (např. klávesou ESC).

== Příklad použití ==

*Požadavek:*

/Zjistit průměrnou dobu strávenou jedním pracovníkem za první
pololetí roku 2010 podle projektů a pracovišť/.

*Řešení:*

V náhledu na čistou pracovní dobu zaměstnanců zeditovat období na 1.1.2010
až 30.6.2010.
V okně pro výběr parametrů agregovaného náhledu vybrat seskupovací sloupce
Projekt a Pracoviště a zaškrnout agregační funkci Průměr pro
sloupce "Čas v budově h." a "Timesheet h.".

//

# výsledek agregace nad dvěma sloupci
[/img/imgwiki/clanky/id531/obr6.png]

//

== Často kladené otázky ==

=== Zohlední agregovaný náhled i filtr nad původními daty? ===

Ano. V agregovaném náhledu se uplatní jen řádky, které vyhovovaly původnímu
filtru.

=== Je možno filtrovat i nad agregovaným náhledem? ===

Ano. Při vyvolání filtračního dialogu nad agregovaným náhledem jsou již ve
filtračním dialogu k dispozici pouze seskupovací a agregované sloupce
a je možno podle nich sestavovat podmínky. To umožňuje rychle a snadno
vyhodnocovat mnohé výstupní aspekty.

=== Je možno aplikovat původní agregace i na agregované náhledy? ===

Ano. Původní řešení agregací zobrazovaných pod titulky sloupečků funguje
i nadále, takže nad již agregovaným náhledem je možno si i nadále
zapnout pro všechny sloupce zobrazení minima, maxima, součtu nebo průměru.

=== Jak je tomu s přístupovými právy agregovaných náhledů? ===

Agregační náhled je možno vyvolat nad každým řádkovým formulářem, ke kterému má
uživatel přístupová oprávnění. Samotný agregační náhled přebírá potom
přístupová práva původního formuláře. Má-li tedy např. uživatel k nějakému
náhledu práva exportu, bude mít právo exportu i nad agregovaným náhledem.

=== Je nutno při každém vyvolání agregovaného náhledu znovu naklikat seskupovací sloupce a agregace? === 

Ne. Systém si pamatuje posledně navolené argumenty agregovaného náhledu a při
příštím vyvolání výběrového dialogu se objeví jako zaškrtnuté dříve vybrané položky.

=== Je možno změnit filtrovací podmínku pro neagregovaná data nad již agregovaným náhledem? ===

Ne. Chceme-li změnit zdrojová data pro agregovaný náhled, musíme agregovaný
náhled ukončit, pak změnit filtr v původním náhledu a agregační náhled vyvolat
znovu.