# -*- coding: utf-8; mode: structured-text -*-
# Copyright (c) 2019 Tomáš Cerha <t.cerha@gmail.com>
# Copyright (c) 2006, 2017 OUI Technology Ltd.
# This is part of the Pytis User Manual.
# See the file pytis.cs.txt for copying conditions.

= Řazení =

Řazení (někdy nesprávně také /třídění/ či sortování) záznamů umožňuje v
libovolném náhledu určit pořadí zobrazených řádků.  Řádky můžeme řadit
vzestupně nebo sestupně podle hodnot jednotlivých sloupců.  Číselné hodnoty
jsou automaticky řazeny číselně, textové abecedně a datumové, jak jinak, než
podle datumu.

Řadit lze podle několika sloupců zároveň.  Jeden sloupec má vždy nejvyšší
prioritu řazení.  Ten označujeme jako /primární/.  /Dodatečné řazení/ určuje
pořadí řádků, které mají shodnou hodnotu ve sloupci primárního řazení.  Sloupců
dodatečného řazení může být několik.  Každý další sloupec má nižší prioritu,
takže určuje pořadí záznamů, které mají shodné hodnoty ve všech sloupcích s
vyšší prioritou.

== Indikátory ==

Aktuální stav řazení je v tabulkových formulářích zobrazen pomocí indikátorů
řazení na záhlaví sloupců.  Sloupec, podle kterého je řazeno má vždy při
pravém okraji v záhlaví malý obarvený trojůhelníček.  Trojůhelníček ukazující
směrem dolů indikuje vzestupné řazení, trojůhelníček ukazující směrem nahoru
indikuje sestupné řazení.

Sloupec primárního řazení je indikován samotným trojůhelníčkem.  Sloupce
dodatečného řazení mají u trojůhelníčku vodorovné čárky.  Čím více čárek, tím
nižší priorita.

== Ovládání ==

Nejjednodušší ovládání je pomocí myši, kdy kliknutím levým tlačítkem myši na
záhlaví sloupce dojde k primárnímu seřazení celého formuláře podle tohoto
sloupce.  Pokud již máme formulář seřazený, je možné přidat také dodatečné
řazení, když na sloupec klikneme se stisknutou klávesou Shift.

Pokud klikneme na sloupec, podle kterého již je řazení zapnuté, přepneme tím
směr řazení.  Při třetím kliknutí se řazení podle daného sloupce vypne.

Řazení je možné ovládat také pomocí položek kontextového menu sloupce.  To
vyvoláme pravým tlačítkem myši nad záhlavím sloupce.

Dále je možné řazení ovládat pomocí dialogu.  Ten vyvoláme pomocí klávesy =F4=.



