= Systém nápovědy =

== Úvod ==

Pro zobrazování nápovědy v Pytisu je použit integrovaný webový prohlížeč.
Prohlížeč, kromě běžné obsluhy 'http://', 'https://' apod, automaticky
obsluhuje URL s prefixem 'help:' jako nápovědu.  Nápověda se vždy skládá z
nápovědy aktuálně spuštěné aplikace (popisuje strukturu menu a jednotlivé
náhledy) a nápovědy Pytisu samotného (popisuje obecné ovládání aplikace).

Nápověda Pytisu je definována ve zdrojových souborech Pytisu v adresáři help
(plná cesta musí být nastavena v konfigurační proměnné help_dir).

Nápověda aplikace je uložena v databázi aplikace.  Databáze se naplní
informacemi o dostupných náhledech aplikace pomocí skriptu
tools/help-updater.py a následně lze texty nápovědy upravovat přímo v aplikaci
skrze náhled 'help.Help', který je možné přidat do menu aplikace pomocí DMP.

Po změnách ve specifikacích je potřeba strukturu dat v databázi aktualizovat
opět skriptem help-updater.py.  Stávající texty upravené skrze správu nápovědy
zůstanou při této aktualizaci zachovány.  Skript pouze aktualizuje strukturu
náhledů, políček, vazeb apod.

Informace o struktuře menu aplikace jsou pro účely generování nápovědy převzaty
přímo z DMP.


== Obecná doporučení pro formátování textů nápovědy ==

- Znát podporované konstrukce a využívat vždy ty, které se pro daný účel
  nejlépe hodí.  Konstrukce v LCG mají převážně sémantický význam.  Skoro
  vše se sice dá napsat jako jeden dlouhý odstavec textu, ale využitím
  prvků, jako jsou seznamy definic či vnořené odrážkové seznamy lze text
  podstatně zpřehlednit a odlehčit.

- Tabulku použít pouze v případě, že žádný jiný způsob není vhodný.

- V maximální míře využívat hypertextové provázání jednotlivých dokumentů
  (souborů).

- Dlouhé dokumenty rozdělit na několik menších, z nichž každý pojednává
  pouze o jednom odděleném problému a případné závislosti řešit vzájemným
  provázáním dokumentů odkazy.

- Všechny části, které se v rámci nápovědy nějakým způsobem vyskytují na
  více místech, oddělit do statické části a na tu se odkazovat.  V žádném
  případě neopakovat jednu informaci na více místech.

- Vyvarovat se dlouhých souvětí.  Krátké jednoduché věty se mnohem lépe čtou.

- Pro zvýraznění textu používat kurzívu, nikoli tučný text.


== Přehled Implementace ==

Obsah nápovědy v databázi je vytvořen a po změnách ve specifikacích
aktualizován pomocí skriptu tools/help-updater.py, potažmo třídy
'pytis.help.HelpUpdater'.

Prohlížeč je definován třídou 'pytis.form.Browser'.  URL s prefixem 'help:'
jsou obsluhována tak, že třída 'pytis.help.HelpGenerator' vygeneruje dokument
jako 'lcg.ContentNode' a ten je exportován do HTML pomocí
'pytis.help.HelpExporter'.

Náhledy pro správu nápovědy jsou definovány v modulu pytis.defs.help a
příslušné datové specifikace v pytis.dbdefs.db_pytis_help.
