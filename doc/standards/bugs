* PostgreSQL

- Verze 7.1.2: Provede-li se při práci s kurzorem SQL příkaz =MOVE= jehož
  parametr =count= je =0=, není poté možno z kurzoru vytáhnout žádná další
  data.

  Tento problém je nefatální, lze jej ošetřit na úrovni databázového
  rozhraní.  Aktuální implementace provádí před každým provedením MOVE test,
  zda se nejedná o nulový posun.  Pokud by k němu mělo jít, není proveden
  (což nevadí, protože nulový posuvu nemá žádný praktický význam).

  Chyba byla oznámena, byla však za týden moderátorem pgsql-bugs odmítnuta
  bez udání důvodu.

- Verze 7.1.2: Pokud v kurzoru vytvořeném komplikovanějším SELECTem dojde
  k překročení hranic dat, kurzor přestane vracet data.  Přesnější definice
  "komplikavanější" není známa, patrně musí být přítomna vazba mezi více
  tabulkami a třídění (to je v případě našeho rozhraní přítomno vždy), není
  to však jisté.

  Chyba může způsobit našemu softwaru závažné problémy v případě, že vazby
  mezi našimi tabulkami budou generovat "komplikovanější" SELECTy.  Nemyslím
  si, že je to příliš pravděpodobné, ale zejména vzhledem k nejistému významu
  "komplikovanější" to nelze vyloučit.

  Chyba byla oznámena, odezva zatím žádná.


* Python

- Verze 2.1 a starší, spolu s wxWindows 2.2.6.1: Při nastavených českých
  locales po importu wxWindows nefunguje práce s reálnými čísly a to tak že
  vůbec.  Například *parser* při načítání modulu zprzní číslo zapsané jako
  =1.1= (obvykle je ořeže na celé číslo).

  Chyba nám způsobí významné potíže, jestliže budeme ve zdrojových textech
  používat zápisy reálných čísel, budeme-li načítat reálná čísla z databáze a
  v dalších podobných případech.  Obejít chybu lze nastavením =LC_NUMERIC= na
  =C= na *úplném začátku* programu.  Je potom ovšem potřeba dbát na to, aby
  byla tato proměnná správně nastavena pro uživatelské vstupy.

  Chyba je vývojářům Pythonu patrně již známa, viz mail
  <m14rr0x8vg.fsf@pavel.brailcom.cz> v devel@.


* wxWindows

- Verze 2.2.6.1: Jsou problémy s funkcí =wxWindow.Reparent=.  Za určitých
  okolností může dojít ke zhroucení aplikace (segmentation fault).  Nemělo by
  docházet ke změně rodiče okna na jiného rodiče než byl ten, který byl
  uveden při vytváření okna, zejména pak nelze změnit rodiče okna, jež
  původně nemělo vůbec žádného rodiče.

  Tento problém se zatím nezdá být fatální.  Současné použití =Reparent= se
  podařilo upravit způsobem, kdy dochází pouze k vypisování hlášek o kritické
  chybě Gtk na standardní chybový výstup.

  Chyba vzhledem ke své malé závažnosti a komplikovanosti její kompletní
  diagnózy nebyla oznámena.

- Verze 2.2.9.2: Při otevření většího množství oken (např. 8 a více) na frame
  stacku a při pokusu o jejich sekvenční zavírání dojde po jisté době k
  spadnutí celé aplikace s hláškou:

    "Gdk-ERROR **: undefined font type

    aborting...
    neúspěšně ukončen (SIGABRT)"

  Cnyba se neprojevuje ve verzi 2.3.1. V této verzi je asi odstraněna, takže
  asi nemá význam se zabývat odstraněním této chyby v 2.2.9.2.

  
